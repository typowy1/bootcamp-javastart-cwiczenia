Treść zadania

Prowadzimy bar, w którym sprzedajemy zarówno drinki bezalkoholowe jak i alkoholowe. Ponieważ nazwa drinka nie zawsze mówi, czy ma on alkohol, to tworzymy aplikację, która pozwoli to sprawdzić.

Każdy drink posiada informację o nazwie, cenie oraz przypisany typ:

    SOFT – bezalkoholowy,
    SMOOTHIE – bezalkoholowy z samych owoców,
    ALCOHOLIC – z alkoholem.

Stwórz kolekcję, w której będą przechowywane dostępne w naszym barze drinki (wymyśl ich co najmniej kilka). Poproś użytkownika o podanie nazwy drinka. Jeżeli informacji o takim drinku nie ma w naszej bazie, to poinformuj o tym klienta. Jeżeli drink zostanie odnaleziony, to:

    Jeżeli drink nie zawiera alkoholu, wyświetl cenę do zapłaty,
    Jeżeli drink jest alkoholowy, to poproś użytkownika o podanie wieku.
        Jeżeli wiek jest większy, bądź równy 18, to wyświetl cenę.
        Jeżeli wiek jest mniejszy od 18, to wyświetl komunikat z odmową sprzedaży.
