Funkcje matematyczne

    W programowaniu często wykonujemy różne obliczenia, np. podnosimy liczby do potęgi, albo obliczamy z nich pierwiastki.
    Byłoby mało praktyczne, gdyby trzeba za każdym razem tworzyć metody odzwierciedlające takie funkcje, albo gdyby trzeba
    do projektu za każdym razem dołączać jakieś zewnętrzne biblioteki. Klasa Math zdefiniowana w JDK zawiera najpopularniejsze
    metody do obliczeń matematycznych oraz kilka stałych takich jak liczba PI, czy liczba E.

    Wszystkie metody w tej klasie zdefiniowane są jako statyczne, co oznacza, że nie musisz tworzyć obiektu tego typu,
    aby je wywołać. Kilka przykładów najbardziej użytecznych metod to:

        abs() - przyjmuje dowolną liczbę i zwraca jej wartość bezwzględną,
        floor() - przyjmuje liczbę typu double i zwraca w wyniku jej podłogę, czyli wartość całkowitą, pozbawioną części
        dziesiętnej,
        max() / min() - przyjmują dwie liczby dowolnego typu i zwracają większą lub mniejszą z nich,
        pow() - przyjmuje dwie wartości typu double, podstawę potęgi oraz jej wykładnik. Zwraca wynik potęgowania,
        round() - przyjmuje wartość typu double i zaokrągla ją do najbliższej liczby całkowitej typu long,
        sqrt() - przyjmuje wartość typu double i zwraca pierwiastek kwadratowy tej liczby,

    Oprócz tego znajdziesz tam także sporo innych metod, które pozwolą Ci np. obliczyć funkcje trygonometryczne,
    albo zamienić stopnie na radiany i odwrotnie.

    Ważne jest to, że metody dedykowane są dla liczb typów prostych. Jeżeli chcesz wykonać operacje na liczbach
    reprezentowanych przez typy BigDecimal, albo BigInteger, to wykorzystaj metody z tych właśnie klas.

    Jeżeli w swoim programie potrzebujesz wartości PI, to też zamiast definiować ją za każdym razem jako 3.14,
    lepiej będzie odwołać się do stałej Math.PI.
