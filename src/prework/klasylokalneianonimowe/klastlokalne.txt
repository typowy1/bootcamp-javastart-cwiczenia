https://javastart.pl/kurs/java/java-podstawy-temat-25-klasy-wewn%C4%99trzne/lekcja/java-podstawy-klasy-lokalne-i-anonimowe
Dowiedziałeś się już nieco o klasach wewnętrznych oraz zagnieżdżonych, jednak okazuje się, że rodzajów klas wewnętrznych jest jeszcze więcej. Można je zagnieździć nawet w metodach i w takich sytuacjach nazywać będziemy je klasami lokalnymi. W odróżnieniu od klas wewnętrznych mają one jednak dużo więcej ograniczeń. Są one raczej niespotykane, jednak jest to jedno z zagadnień certyfikujących , więc dla samej świadomości ich istnienia wypada o tym wspomnieć.

    klasy lokalne nie mogą mieć specyfikatorów dostępu (public, private protected), nie mogą być statyczne (static). Mogą być jednak abstrakcyjne (abstract) i finalne (final), jednak nie mogą łączyć tych dwóch słów kluczowych w deklaracji
    klasy lokalne mogą korzystać z pól klasy otaczającej, ale jeśli korzystają ze zmiennych lokalnych metody to muszą one być oznaczone jako final. Od Javy w wersji 8 możliwe jest także stosowanie zmiennych efektywnie finalnych - tzn. zmiennych, które są raz zainicjowane i nie zmieniają później swojej wartości, a w szczególności nie zmieniają swojej wartości wewnątrz klasy lokalnej.
